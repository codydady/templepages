
<br>
<strong>Location :</strong>

The place is situated at the 4th mile north of Koradacherry railway station on the Thanjavur - thiruvarur railway line towards Sellur in thiruvarur district. You can reach this place by taking the Koradacherry - Kumbakonam bus route and getting down at Sellur. The temple is 15th mile south from Kumbakonam railway station. Thirukkalambur is about half a mile from Sellur.

Thirukkalambur is the 113th place on the south bank of the Cauvery among the 274 places that have the Thevaram sung. Tirunnasambandar has sung about this place.

Brahma, Vinayagar, Ganga, Kaveri, Agathiyar, Adiseshan, Bruhu, Kasyapar, Kanvar, Vasishtar, Vamadevar, Idaikadar, Varaguna Pandian, Kochengatcholan worshipped the lord here.

<strong>Thirugnana Sambandar's pilgrimage:</strong>

Thirugnasambandar,&nbsp; went to Pandiya country and saved thousands of Pandians and others who were in the darkness of Shamanism and converted them to Saivism. He returned to Chola country and visited many places such as Thirupadalicharam and reached Mulli river bank while coming towards this temple. It is also called Odampokki River, Vettaru and Agathiya River. Sambandar's place of stay is given as Nambar koil. As the flood of the river carried sandalwood, akhil, teak and many other flowers, the river men could not push the catamarans and stopped on the bank. Sambandar untied the catamaran to visit the Lord , climbed into the it with his devotees and chanted 'Kotame Kamalum' and it sailed to reach the other bank by the grace of God. Lord Shiva appeared with the goddess in the rishabha vaganam and everyone was blessed.

This Odam festival takes place every year on the second day of the new moon in the month of Iyppasi. On that day, Thirugnana Sambandhar with his adiyars will take a dip in the river Mulliyar, and at the upper gate Lord Shiva will give darshan on his bull vehicle.

<h5 style="text-align: center;"><strong>சௌந்தரநாயகி உடனுறை வில்வாரண்யேஸ்வரர் கோவில், திருக்கொள்ளம்பூதூர்.</strong></h5>
<br>

<strong>அமைவிடம் :</strong>

தஞ்சாவூர் ஜில்லா, நன்னிலம் தாலுக்காவில் தஞ்சாவூர் நாகூர் புகைவண்டி மார்க்கத்தில் கொரடாச்சேரி ரயில் நிலையத்திலிருந்து வடக்கே செல்லூர் மார்க்கமாக 4-வது மைலில் இத்தலம் அமைந்துள்ளது. கொரடாச்சேரி - கும்பகோணம் பஸ் மார்க்கமாகச் செல்லூரில் இறங்கி இத்தலத்தை அடையலாம். கும்பகோணம் ரயில் நிலையத்திலிருந்து தெற்கில் 15-வது மைலில் இக்கோயில் உள்ளது. செல்லூரிலிருந்து திருக்கொள்ளம்பூதூர் சுமார் அரை மைல் தூரமிருக்கும்.

தேவாரப் பாடல்பெற்ற 274 தலங்களில் காவிரிக்குத் தென்கரையில் உள்ள தலங்களில் 113-வது தலமாகத் திருக்கொள்ளம்பூதூர் தலம் அமைந்துள்ளது. திருஞானசம்பந்தர் இத்தலத்தைக் குறித்துத் தேவாரம் பாடியுள்ளார்.

<strong>தல புராணம் :</strong>

வில்வாரண்யேஸ்வரர் - வில்வவனநாதர் என்றும், அம்மனுக்கு சௌந்தரநாயகி , அழகு நாச்சியார் என்றும் பெயர்கள் வழங்குகின்றன. இத்தலம் மிகவும் புராணப் பெருமையுடையது. மூர்த்தி, தலம், தீர்த்தம் மூன்றிலும் சிறப்புடையது.

பிரம்மதேவர், விநாயகர், கங்கை, காவிரி, அகத்தியர், ஆதிசேஷன், ப்ருகு, காசியபர், கண்வர், வசிஷ்டர், வாமதேவர் , இடைக்காடர் , வரகுண பாண்டியன் , கோச்செங்கட் சோழன் ஆகியோர் வழிபட்ட தலம்.

இத்தலத்தில் எவ்வுயிரேனும் இறந்தால் வில்வவனேசன் தேவியயொடும் வந்து வலச் செவியில் திருவைந்தெழுத்தை உபதேசித்து முத்தியளிக்கும் பெருமையுடையது. ஒவ்வொர் யுகத்துக்கு ஒவ்வோர் பெயராய் வில்வவனம் முதலிய பெயர்களைப் பெற்றது. பிரமன், அகத்தியர், அர்ச்சுனன் முதலியோர் இத்தலத்தில் வந்து தங்கி வழிப்பட்டுத் தங்கள் பெயரால் தீர்த்தங்களை உண்டாக்கினார்கள்.

ஓர் அந்தணன் காலகதியால் பன்றியாகப் பிறக்க, அது இத்தலத்தின் வழியே அகத்திய தீர்த்தத்தை அடைந்து மூழ்கவே தேவ வடிவம் பெற்று முத்தியடையப் பெற்றது. கவட்டுவர் மரபில் வந்த கள்வன் ஒருவன் சிவராத்திரி நாளில் தரிசனம் செய்ய வந்தவர்களின் பொருள்களைத் திருடிய காரணத்தால் தண்டனைப் பெற்றுப் பிரம தீர்த்தத்தில் மூழ்கச் சிவபெருமானின் உபதேசம் பெற்று, முத்தியடைந்தான்.

<strong>அர்ச்சுனன் வழிப்பட்டது :</strong>

துரியோதனது கொடுமையால் நாடிழந்து காடு சென்ற பாண்டவர்களுள் ஒருவனான அர்ச்சுனன் தௌமிய முனிவரிடம் தங்களுக்கு நேர்ந்த துன்பங்களைக் கூறிப் பாரதப்போரில் வெல்வதற்குரிய மார்க்கங்களைக் கேட்டான். வில்வ வனத்தின் பெருமையையும், பிரமன் வழிபட்டுப் பேறு பெற்றதையும், அகத்தியர் வழிபட்டதையும் முனிவர் அர்ச்சுனனுக்குக் கூறி, சோழ நாட்டில் வில்வவனத்திற்குச் சென்று பெருமானை வழிப்பட்டுத் தவஞ்செய்தால் பெருமான் திருவருள் செய்வர் என்று உபதேசம் செய்தார். அர்ச்சுனன் பல இடங்களையும் கண்டு முடிவில் இத்தலத்துக்கு வந்தான். பல வனங்களைக் கண்டான். பிரமதீர்த்தக் கரையில் ஓர் பன்னகசாலை அமைத்து அதில் தங்கிப் பெருமானைப் பல மலர்களால் பூசனை செய்து வழிப்பட்டுத் தவஞ்செய்தான். விசயன் செய்யும் பூசையை வியந்து பெருமான் வேட உருவந்தாங்கி அர்ச்சுனன் சாத்திய அத்தனை மலர்களையும் தரித்து எதிரே தோன்றியருளினார்.

அர்ச்சுனன், வேடனைப் பார்த்து "நான் சிவலிங்கத்தில் சாத்திய என்ன நினைந்து எடுத்தாய்" என்று கோபத்துடன் வினவ, இது காரணமாய் இருவருக்கும் மற்போர் நடந்தது. அர்ச்சுனன் பல அம்புகளை விட்டான். அவைகள் பெருமானை ஒன்றுஞ் செய்யமுடியாமல் அடங்கி விட்டன. அர்ச்சுனன் தன்கை வில்லால் வேடன் முடியில் ஓங்கி அடிக்கவே, பெருமான் வேட உருவாத்தை மாற்றிப் புனல் நிறைந்த சடையில் இளம் பிறை தோன்றக் காட்சி கொடுத்து, நீ செய்த தவம் முற்றியது. உனது பக்தியைச் சோதிக்க வனபதியாய் வந்தோம். வேண்டும் வரங்களைக் கேள்" என்று கூறினார். அர்ச்சுனன் பெருமானுடைய திருவடியில் வீழ்ந்து வணங்கிப் போற்றலானான்.
<p style="text-align: center;"><strong>அன்பர்க் குதவுங் கருணா லயனே</strong>
<strong>அணுவுக் கணுவே திரிலோ சனனே</strong>
<strong>வன்பிற் றமியேன் பிழையைச் சிறிதும்</strong>
<strong>மதியா துமகிழ் செய்வா னவனே</strong>
<strong>இன்பச் சிறுமூ ரனிலா வகலா</strong>
<strong>எழில்சே ருமுகாம் புயனே பிறவித்</strong>
<strong>துன்பக் கனவல் லிருணீன் கஎழுஞ்</strong>
<strong>சுடரே துகளின் றியதூய் மையனே</strong></p>
அப்போது பெருமான் விசயனுக்குப் பாசுபதாஸ்திரம் ஒன்றைக் கொடுத்தருளினார். அர்ச்சுனன் பெருமானிடம் "இத்தலம் என் பெயரால் விளங்கவும், என் பெயரால் தீர்த்தம் ஏற்படவும்,இத்தீர்த்தத்தில் படிந்து வழிபடுவோர் பரமகதி பெறவும் அருள வேண்டும்" என்று வேண்டினான். பெருமான் அவ்வாறே தந்தோம் என அருளி மறைந்தார். அர்ச்சுனன் தவஞ்செய்து வழிபட்டதால் காண்டீபவனம் என்றும், தீர்த்தத்துக்கு அர்சுண தீர்த்தம் என்றும் பெயர்கள் ஏற்பட்டன.

<strong>வேடன் முத்தி பெற்றது :</strong>

கொங்கு நாட்டில் வேட்டுவர் மரபில் தோன்றிய வேடன் ஒருவன் கொள்ளையடிப்பதையே தொழிலாகக் கொண்டு பல இடங்குளுக்கும் சென்று அயலார் பொருள்களைத் திருடிக் காலங்கழித்து வந்தான். இத்தலத்தில் ஓர் சிவராத்திரி நாளில் நான்கு காலங்களிலும் பெருமானுக்குப் பூஜைகள் நடந்தன. வெளியூர்களிலிருந்து வந்த பக்தர்கள் திருக்கோயிலில் பற்பல தொண்டுகளைச் செய்தார்கள். சிலர் அலகிட்டனர். சிலர் விளக்கேற்றினர். சிலர் கொடிகளை நாட்டினர். சிலர் இசைகள் பாடினர். கண்ணீர் விட்டு பெருமானை தாழ்ந்து வணங்கினர். சிலர் அஞ்செழுத்தை நெஞ்சழுத்தினர். சிலர் வேதம் பாடினர். சிவர்புராண விளக்கம் செய்தனர். வில்வார்ச்சனை செய்தனர் சிலர். இவ்வாறாகச் சிவராத்திரி நாளில் நான்கு காலங்களிலும் வழிபாடுகள் நடந்தன. விடியற்காலையில் அவரவர்கள் மூட்டைகளைக் கோயிலில் ஓர் இடத்தில் வைத்துவிட்டு அகத்திய காவேரியில் நீராடச் சென்றனர். அச்சமயம் வேடன் பொருள் மிகுந்த ஓர் மூட்டையைத் தூக்கி ஓடும் போது காவலர்கள் அவனைப் பிடித்து அரசன் முன் நிறுத்தினர். அரசன் அமைச்சர்களின் ஆலோசனைப்படி வேடனைக் கொன்று தண்டிக்க உத்தரவிட்டான். அரச தண்டனையால் வேடன் பிரம தீர்த்தக் கரையில் உயிர் விடும்போது அவன் சிவராத்திரியாகிய அன்று விழித் திருந்து வில்வவனத் திருக்கோயிலில் தங்கி இருந்தமையால், பெருமான் உமாதேவியாருடன் இடப ரூடராக வந்து வேடனுடைய செவியில் ஐந்தெழுத்தை உபதேசிக்க வேடன் பரமுத்தி பெற்றான்.

<strong>திருஞானசம்பந்தர் ஓடஞ் செலுத்தியது :</strong>

பரசமய கோளரியாகிய திருஞானசம்பந்தர் பாண்டி நாட்டிற்குச் சென்று சமணசமய இருளிற் கிடந்து வருந்திய பாண்டியன் முதலிய பல்லாயிரவரை மீட்டுச் சைவசமயத்துட்படுத்தி மீண்டும் சோழநாட்டை நோக்கித் திருப்பாதாளீச்சரம் முதலிய பல தலங்களையும் தரிசித்துத் திருக்கொள்ளம்பூதூராகிய இத்தலத்தைநோக்கி வரும்போது முள்ளியாற்றங்கரையை அடைந்தார். இது ஒடம்போக்கி ஆறு என்றும், வெட்டாறு என்றும், அகத்திய நதி என்றும் சொல்லப்படும். சம்பந்தர் தங்கிய இடம் நம்பர் கோயில் என வழங்கப்பெறுகிறது. ஆற்றின் வெள்ளம் சந்தனம், அகில், தேக்கு முதலிய மரங்களையும் பல மலர்களையும் உந்திக்கொண்டு வந்ததால், ஓடக்காரர்கள் ஓடங்களைச் செலுத்த முடியாமல் ஓடங்களைக் கரையில் நிறுத்திச் சென்றனர். சம்பந்தர் திருக்கொள்ளம்பூதூர்ப் பெருமானைத் தரிசிக்க எண்ணிக் கரையில் கட்டியிருந்த ஓடத்தை அவிழ்த்து ஓடத்தில் அடியார்களுடன் தாமும் ஏறித் தமது நாவின் வலிமையை ஒடக்கோலாகக் கொண்டு 'கொட்டமே கமழும்' என்ற பதிகம் பாடினார். பெருமான் அருளால் ஓடம் அக்கரையில் வந்து சேர்ந்தது. சிவபெருமான் இடபவாகனத்தில் தேவியுடன் காட்சி கொடுத்தருள எல்லோரும் தரிசித்தார்கள். பின்பு சம்பந்தர் அடியார்களுடன் திருக்கோயில் வாயிலுக்கு சென்று கோபுரத்தை வணங்கி உட்சென்று வலம் வந்து பெருமானுடைய சந்நிதியில் தானுவே! ஆற்றின் இடையே ஓடத்தைச் செலுத்தித் தந்தருளிய தலைவரே! நாகப்பூணினாய், யானையின் தோலைப் போர்த்த முக் கண்ணனே" என்று போற்றிப் பணிந்து புறம்போந்து அப்பதியில் தங்கியிருந்தார்.

இந்த ஒடத்திருவிழா ஆண்டுதோறும் ஐப்பசி மாதத்தில் அமாவாசைக்கு மறுநாளில் நிகழும். அன்றைக்குத் திருஞான சம்பந்தர் அடியார்களுடன் முள்ளியாற்றில் ஒடம்விடும் காட்சியும், மேல வாயில் சிவபெருமான் ரிஷப வாகனத்தில் தரிசனங் கொடுக்கும் காட்சியும் நடைபெறும்.

திருஞானசம்பந்தர் அடியார்களைத் தோணியில் ஏற்றிக் கொண்டு முள்ளி ஆற்றின் கரையிலிருந்து பதிகம்பாடி அக்கரைக்குச் சென்று. பெருமானைத் தரிசித்து வணங்கி, அடியார்களையும் தரிசிக்கச் செய்யதார் . அதுபோல திருஞானசம்பந்தருடைய ஞானத் தமிழ்ப்பாடல்கள், பிறவி என்னும் பெருங்கடலை நீந்தி இறைவன் திருவடியாகிய நெடுங்கரையில் - அக்கரையில் கொண்டு சேர்க்கும் தோணியாகும் என்று கூறுவர்.